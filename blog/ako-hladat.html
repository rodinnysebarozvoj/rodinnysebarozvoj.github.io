<!DOCTYPE html>
<html>

<head>
  <meta charset="UTF-8">
  <title>Ako hľadať – Blog</title>
  <meta name="viewport" content="width=device-width, initial-scale=1, shrink-to-fit=no">
  <link href="../data/projects/16882/minified/T4Ue920YS0VGD0kooljmjkBT-DErr6AZ_SA0EyIKoQs-1684927724.png" rel="icon" type="image/png">
  <link rel="canonical" href="https://www.rodinnysebarozvoj.sk/blog/ako-hladat.html">
  <meta property="og:title" content="Ako hľadať – Blog" />
  <meta property="og:description" content="O hľadaní pomoci, návrate k sebe, malých krokoch a tom, prečo na to nemusíme byť sami." />
  <meta property="og:image" content="https://www.rodinnysebarozvoj.sk/uploads/page/files/evuska.jpg" />
  <meta property="og:url" content="https://www.rodinnysebarozvoj.sk/blog/ako-hladat.html" />
  <meta property="og:type" content="article" />
  <meta property="og:site_name" content="rodinnysebarozvoj.sk" />
  <script src="../build/runtime.13f39bfc.js"></script>
  <link rel="stylesheet" href="../build/bootstrap.064e0cdc.css">
  <link rel="stylesheet" href="../build/themes.1e2f8010.css">
  <script src="../build/bootstrap.f7074b47.js"></script>
  <style>
    @media screen and (max-width:1367px) and (min-width:768px) { .container { max-width: 75% } }
    body { background-image: url("../uploads/page/files/zrucnosti-bg.jpg"); background-size: cover; background-repeat: no-repeat; background-attachment: fixed; background-position: center; }
    .container.v2::before { content: none !important; display: none !important; }
    .container.v2 .row::before { content: none !important; display: none !important; pointer-events: none !important; }
  </style>
</head>

<body class="">
  <div class="container v2 px-4 px-sm-0" style="color: rgb(29, 29, 29); padding-top: 5px;">
    <div class="row" style="background-color: rgb(255, 255, 255);">
      <div class="py-4 col-md-12" style="padding-top: 5px !important; background-color: rgb(193, 44, 195);">
        <h1 class="fs-sm-33 fs-lg-55" style="margin-top: 25px; font-weight: 500; font-family: Poppins; background-color: rgb(252, 252, 252);">Ako hľadať</h1>
      </div>
    </div>
    <div class="row">
      <div class="py-4 col-md-12">
        <div class="mx-auto" style="max-width: 820px;">
<p>Človek si niekedy myslí, že musí stále hľadať iba vonku, chodiť na terapie, vyriešiť sa, upratať sa.</p>

<p>Keď má nejaký problém, nejde do seba, ale na terapiu. Hľadá, čo by mu pomohlo, kto by mu pomohol, či konštelácie, či kruh, či rituál, venuje tomu energiu, prezerá si ponuky, až sa mu hlava zavarí a dostane sa ešte ďalej sám od seba, než už bol.</p>

<p>A niekedy je to zasa naopak. Má ťažké obdobie, nezvláda to, nájde si pomoc a je lepšie, tak už to chce dokázať sám, pomoc prestane prijímať a vráti sa to zasa do starých koľají. A už nechce znova prijať tú pomoc, hovorí si, že veď predsa nesmie byť na nej závislý, musí to dokázať sám, nemôže sa stále spoliehať len na druhých. Ale niekedy práveže potrebujeme nebyť na to sami. Potrebujeme sa nechať sprevádzať aj dlhodobo.</p>

<p>Dnes sú moderné instantné riešenia, ale často príde wau efekt a chvíľu je dobre a potom je nakoniec ešte horšie. A odopierame si to, čo nám pomáha (to sa nemusí týkať len terapie, ale napríklad aj starostlivosti o seba, rôznych procedúr, užívania prírodných doplnkov), myslíme si, že to musíme zvládnuť sami, že naše telá aj duše to musia zvládnuť samy, z vlastných zdrojov, že veď nech nás to len naštartuje a ďalej už pôjdeme sami. Veľakrát to aj naozaj takto funguje, ale veľakrát aj nie.</p>

<p>Je to proces. Vyžaduje si to čas.</p>

<p>Ani telo nebude zrazu vyšportované za jednu hodinu cvičenia.</p>

<p>Ani keď pôjdeme raz na masáž, to neznamená, že už nás nikdy nebude bolieť chrbát.</p>

<p>Dopriať si pravidelnú výživu nie preto, že sme „pokazení“ a musíme sa opraviť, ale preto, lebo sa máme radi a chceme sa o seba postarať najlepšie ako vieme.</p>

<p>Takisto aj sa hovorí, že nestačí len sa pekne vyživovať (chodiť na terapie, wellness, kruhy atď.), ale treba robiť aj zmeny v živote. A potom človek si to začne odopierať, lebo veď musí predsa robiť tie zmeny a nie len sa rochniť!</p>

<p>Lenže potom sa nevyživuje, nestará o seba, nemá energiu už ani na tie zmeny! A ešte začne seba buzerovať: „No, tak už som sa vyživila, tak už konečne musím robiť tie zmeny!“ A to vzbudí úzkosť, človek nakoniec nezmení nič a ešte si aj odoprie výživu, alebo si ju nebude chcieť dávať, lebo potom by musel urobiť zmeny a tých sa bojí. Tak sa postará o seba len toľko, aby prežil a ani o kúsok naviac.</p>

<p>Keď už je veľmi zle, tak už si pripustí, že ok, možno budú potrebné tie zmeny, vtedy si už aj zoženie všetku podporu, aká je len možná. Stav sa mu zlepší a zasa sa na seba vykašle.</p>

<p>Mne sa to tiež deje. A vždy ma to privedie k tomu, že treba sa vrátiť do prítomnosti, postarať sa o svoje pozemské potreby, výživu a vždy ten jeden krôčik urobiť. A postupne, keď sa na seba nevykašlem, zrazu už prirodzene príde odvaha na tie väčšie zmeny. Zrazu už to je prirodzená cesta, prirodzený ďalší krok na našej ceste, ten, ktorý predtým budil takú úzkosť, že sme sa radšej obracali životu chrbtom. Zrazu sa to buď udeje samo, alebo urobíme krok nepohodlný, ale potrebný.</p>

<p>Alebo niekedy je potrebné vyriešiť príčinu a nie len odstraňovať následky. Ale zatiaľ, kým tú príčinu buď nepoznáme, alebo ešte nevieme vyriešiť, tak musíme riešiť tie následky, nie nechať ich tak.</p>

<p>Lebo tie radikálne rady, že musíme sa vzchopiť, vyriešiť príčinu, urobiť zmeny, niekedy vyvolávajú v človeku úzkosť a paralýzu a potom nerobí nič, lebo si myslí, že tými malými krokmi si aj tak nepomôže.</p>

<p>Napríklad raz som cítila nejaké zlé energie a nevedela som, skadiaľ pochádzajú a musela som vydymovať každý deň. Aj som hľadala príčinu, ale nenachádzala. A tak som len pokračovala vo vydymovaní a keď sme raz odišli z domu (ďalšia veľká téma – zariadiť si doma tak, aby sme nemuseli chodiť na dovolenku verzus treba pravidelne cestovať), tak som pochopila, kto je toxický človek a že ho treba dať zo života preč.</p>

<p>Dovtedy som to trochu tušila, ale bolo pre mňa nemysliteľné dať ho preč. Tak keď som uvidela, ako je to naozaj, tak som vedela, že musí preč. Ako, to som ešte nevedela, ale už tam bolo to rozhodnutie. A potom po pár dňoch to samo prišlo prirodzene, bolo to nepríjemné, ale nie až tak hrozné, ako som čakala a bolo to zvládnuteľné a úľavné!</p>

<p>Nevieme, čo od nás bude život chcieť a je to desivé, ale keď sa o seba dobre postaráme, zvládneme to ❤</p>

<p>Ak potrebujete pomôcť, či už vyriešiť nejakú situáciu, čo vás ťaží, alebo „len“ nebyť na to sami, <a href="/#terapie">rada vás budem sprevádzať</a> ♥</p>
        </div>
      </div>
    </div>
  </div>
  <div class="container-fluid v2" style="background-color: rgb(45, 118, 197); color: rgb(255, 255, 255);">
    <div class="container">
      <div class="row">
        <div class="py-4 col-md-12">
          <p style="text-align: center; font-weight: 400; margin-bottom:0;" class="fs-lg-16 fs-sm-16">@ 2025 Enlightening.sk s.r.o.</p>
        </div>
      </div>
      <div class="row">
        <div class="py-4 col-md-12">
          <p style="text-align: center; font-weight: 700; margin-bottom: 0px; color: rgb(255, 172, 172);" class="fs-lg-14 fs-sm-14"><a href="../privacy.html" target="_blank" style="color: rgb(245, 74, 77);">Ochrana osobných údajov GDPR</a></p>
        </div>
      </div>
    </div>
  </div>
</body>

</html>

